Film ad episodi. CARMELITANE SPRINT. Guidando l'auto in modo a dir poco spericolato una suora tampona la macchina di tre comunisti. Segue un battibecco in seguito al quale la suora mette in fuga i tre malcapitati. ROULOTTE SQUILLO. Una sfortunata prostituta finisce in un pantano con la roulotte che si era attrezzata come appartamento per ricevere i clienti. UN INVESTIMENTO SICURO. Convinto di ricavare un compenso un nullatenente si lascia travolgere da un'auto ma finisce all'ospedale tutto ingessato e senza un soldo. VIGILE IGNOTO. Travestito da vigile un piccolo truffatore intasca le multe elevate agli ignari automobilisti ma risolve i problemi del traffico cittadino. LA SIGNORA CI MARCIA. Durante una gara podistica un atleta di principio rifiuta il passaggio offertogli da una bella automobilista: vince la corsa ma perde l'occasione amorosa.