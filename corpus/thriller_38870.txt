Peter comanda una banda di rapinatori. Una notte irrompono nella villa di Lord Oscar Da Ville ma scoperti perdono la testa e sparano all'impazzata uccidendo la moglie del nobile e ferendo quest'ultimo alla testa al punto da renderlo cieco. Alcuni anni dopo i due si ritrovano per caso e si frequentano non avendo il Lord riconosciuto l'altro a causa della sua menomazione e non avendolo mai sentito parlare quella notte. A sorpresa e senza avvertire l'altro il nobile si sottopone ad un difficile intervento chirurgico agli occhi in Svizzera riacquistando in parte la vista. Quando Peter ignaro lo va a trovare alla villa Oscar lo riconosce e accecato dall'ira gli spara uccidendolo.