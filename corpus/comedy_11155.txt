Un giovanotto napoletano un po' scapestrato sapendo di diventare padre decide di cambiare vita e di cercarsi un lavoro per poter coronare il proprio sogno d'amore. Riesce a farsi assumere come uomo di fiducia da un avvocato; impara presto a districarsi fra le mille strade della legge e riesce a risolvere anche situazioni difficili in cui si erano fatti coinvolgere i familiari dell'avvocato stesso. Si avvicina il giorno della nascita del figlio e dopo una pausa drammatica in cui si teme per la vita della madre tutto si risolve felicemente ed i due innamorati si sposano.